# Personlig Reflektion

## Vad gick bra
Jag tycker att jag har lärt mig mycket av det här projektet. Jag förstår arv och inkapsling bättre nu, och jag har fått ett okej grepp om hur abstrakta och konkreta klasser fungerar tillsammans. Det var roligt att se hur Hero, Monster och Boss-klasserna interagerar i spelet. Jag gillade också att göra menyer och encounter-system, eftersom det gjorde spelet mer interaktivt och roligare att spela. Att implementera XP och level-up-systemet var också kul, eftersom det gav en känsla av progression.

## Problem och utmaningar
Det som var svårast var att få alla klasser att samarbeta på ett bra sätt. Jag märkte tidigt att jag la all logik i (GameEngine), inklusive encounters, strider, menyer och game flow. Det gjorde klassen väldigt lång och rörig, och jag hade svårt att hålla koll på vad som hände var. Om jag hade gjort om det skulle jag ha delat upp koden i flera mindre klasser, t.ex. en för encounters, en för strider och en för menyer. Det hade gjort det mycket lättare att förstå och testa koden. Att balansera striderna så att Rocky har större chans att vinna mot ClubberLang men fortfarande möter utmaningar mot Drago var också klurigt.

## Vad jag lärde mig
Jag har lärt mig att struktur och tydlighet i koden är väldigt viktigt. När allt är organiserat blir det lättare både för mig själv och för andra att läsa och fortsätta jobba med projektet. Jag känner att jag har fått en bättre förståelse för objektorienterad programmering och hur man kan bygga ett litet spel i Java. Även om det blev lite rörigt ibland tycker jag att uppgiften var intensiv och lärorik, och jag känner att jag har tagit ett steg framåt i min programmeringsutveckling.
